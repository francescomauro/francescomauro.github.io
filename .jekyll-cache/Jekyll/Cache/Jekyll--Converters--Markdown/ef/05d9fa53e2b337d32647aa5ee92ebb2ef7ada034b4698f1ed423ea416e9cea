I"<p>Il termine «cyberbullismo» indica atti di violenza psicologica perpetrati e ripetuti tramite le tecnologie informatiche: email, Facebook, Instagram, WhatsApp.
Ecco le principali caratteristiche del cyberbullismo:
avviene online: implica una diffusione di immagini offensive o insulti;
comporta l’impossibilità o la difficoltà di eliminare il materiale ingiurioso;
esercita violenza su un solo soggetto. Questi attacchi fanno scaturire nella vittima un profondo. disagio derivante dalla lesione alla propria identità e dall’emarginazione dal gruppo dei pari. Quando il bullismo avviene sul web si aggiunge l’aggravante di codardia: il cyberbullo infatti si «nasconde» dietro lo schermo.</p>

<p>Ci sono delle differenze tra il cyberbullismo e il bullismo:
il bullismo solitamente non sfocia nel sadismo, il tempo in cui si attuano le azioni dei bulli è limitato, c’è consapevolezza delle azioni compiute perché c’è un feedback visivo con la persona derisa, i bulli sono persone conosciute dalla vittima. Il cyberbullismo può far sfociare nel sadismo a causa del mancato rapporto diretto con la vittima, le azioni dei cyber-bulli  sono a tempo illimitato, inconsapevolezza di quanto dolore si stia infliggendo 
Per parlare di bullismo, e quindi di cyberbullismo, ci devono essere dei tratti distintivi:
Asimmetria di potere tra bullo e vittima: questa caratteristica si può esternare in una differenza di genere, d’età, di numero di individui oppure di forza.
Intenzionalità: l’azione ha lo scopo di deridere e offendere la vittima
Persistenza nel tempo: non si tratta di episodi isolati, ma di azioni ripetute, a volte, anche nella stessa giornata. Cambia
soltanto l’intensità degli attacchi che diventano sempre più violenti. anche se solo verbalmente.</p>

<p>Vulnerabilità della vittima: di solito il bersaglio prescelto è dotato di una spiccata sensibilità, sulla quale fa leva il senso di superiorità del cyberbullo.
Conseguenze rilevanti: il comportamento antisociale esercitato dai bulli li spinge a superare continuamente limiti e regole, per una sfida con se stessi o all’interno del branco.
Il cyberbullismo è un reato. Con la 1. 29 maggio 2017, n. 71 infatti sono state scritte, nero su bianco, le disposizioni a tutela dei minori per la prevenzione e il contrasto del fenomeno del cyberbullismo.
Comportamenti di questo genere non sono mai uno scherzo. Le conseguenze del cyberbullismo sono l’isolamento e la depressione della vittima.</p>

<p>Il termine cyberstalking è utilizzato per indicare gli atti persecutori compiuti attraverso il web. Il cyberstalking si può manifestare con diverse sfaccettature. Solitamente la vittima subisce minacce, false accuse o fastidiosi contatti. I
canali preferiti dai criminali sono le chat e le email, ma anche i social network.Lo stalking sul web, oltre a essere una minaccia sgradevole che
induce disagio nella vittima, è anche un’azione criminosa. E quasi sempre, purtroppo, non è posto in essere da estranei, ma da persone che conoscono bene la vittima. Questo tipo di molestia, se nel web mina sicurezza e serenità, nella vita reale si trasforma in paura allo stato puro. Molte vittime, infatti, sono costrette a cambiare le proprie abitudini pur di sentirsi protette. Lo stalker non agisce mai mosso da sentimenti positivi, come l’amore, ma sempre da deviazioni, come l’ossessione, il desiderio di controllo e la possessione. Il cyberstalking si può manifestare anche con violazioni dell’accesso al PC della vittima o, addirittura, ai suoi account social. Per
questo le password non vanno mai condivise e devono essere
scelte secondo un criterio di sicurezza. Il cyberstalker può approfittare di qualunque leggerezza.</p>

<p><img src="https://bullismoonline.it/wp-content/uploads/2018/01/stalking-man.jpg" width="1200" height="500" alt="Un cyberstalker" /></p>

<p>Se, ad esempio, scrivi sui social che sei in un posto identificabile, consenti a chiunque di controllare i tuoi movimenti.
Il cyberstalking va denunciato, in prima istanza, alla polizia postale, un reparto che si occupa di crimini informatici.</p>

<p>Nel gergo informatico un troll è un individuo con un falso profilo che pubblica, in gruppi o nelle chat, messaggi provocatori, irritanti, fuori tema o semplicemente senza senso con l’unico
scopo di indispettire gli altri e creare disordini.
Un troll è proprio colui che cerca di distruggere il lavoro che qualcun altro crea, e questo avviene molto spesso sui social network. Il modus operandi è sempre lo stesso: prima si crea scompiglio, commentando con
frasi negative o offensive, e poi si distrugge l’armonia del gruppo. I sentimenti che spingono a rompere la socialità sono la noia e la richiesta di attenzione. Reagire alle provocazioni significa alimentare le attenzioni destinate al troll.</p>

<p>Attualmente sono comunemente definiti «hacker» gli esperti di programmazione, sistemi e sicurezza informatica che si introducono illegalmente, ovvero senza autorizzazione, in reti di computer. Alcuni definiscono gli hacker «artisti», riferendosi alla loro eccezionale conoscenza degli strumenti informatici. Ma che cosa fanno precisamente gli hacker?
Nel 1989 un attacco hacker all’azienda Mc Link fu firmato We did it!, cioè «Siamo passati da qua». Gli hacker avevano cambiato l’Home Page del sito di Mc Link, firmandosi con l’acronimo
SOCT (Sacro Ordine dei Cavalieri Telematici). Gli hacker,
all’epoca, erano talmente pochi che le aziende ne conoscevano i
membri. Impensabile oggi! È interessante sapere che uno degli
hacker aveva solo sedici anni e che riuscirono ad hackerare l’allora quasi unica società di telecomunicazioni: McLink. Al 1995 risale invece una maxi operazione di polizia contro la
pirateria informatica che portò all’arresto di tredici persone. Le città in cui furono perquisite le case degli hacker erano sparse in tutta Italia e i capi d’accusa furono «associazione a delinquere,
ricettazione e truffa». L’operazione fu denominata Ice-Trap, rifacendosi alla trappola tesa dalla polizia a uno degli hacker, che, nella chat, si faceva chiamare «uomo di ghiaccio»</p>
:ET